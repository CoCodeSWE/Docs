\documentclass[PianoDiQualifica.tex]{subfiles}

\begin{document}

\section{PDCA}
Il PDCA, acronimo di Plan-Do-Check-Act, conosciuto anche come "Ciclo di
Deming" o "Ciclo di miglioramento continuo", è un modello studiato per il
miglioramento continuo della qualità in un’ottica a lungo raggio.\\ 
Questo strumento permette di fissare degli obiettivi di miglioramento a partire dagli esiti delle misurazioni effettuate durante le varie attività di verifica.
Una volta fissati gli obiettivi che si desiderano raggiungere, si iterano le attività previste dal Ciclo di Deming fino al raggiungimento di tali obiettivi.
I miglioramenti ai quali si fa riferimento sono legati all’efficienza e all’efficacia. Migliorare l’efficienza significa usare meno risorse per fare lo stesso
lavoro. Migliorare l’efficacia significa divenire più conformi alle aspettative.\\
Le quattro attività previste dal Ciclo di Deming sono:
\begin{itemize}
\item \textbf{Plan - Pianificare:} consiste nel definire gli obiettivi di miglioramento
e le strategie da utilizzare per raggiungere tali obiettivi. Durante questa
attività viene inoltre pianificato il modo in cui attuare queste strategie
per raggiungere gli obiettivi di miglioramento fissati;
\item \textbf{Do - Eseguire:} consiste nell'esecuzione di ciò che è stato pianificato nel punto precedente e nella raccolta dati necessaria all'analisi effettuata nei punti successivi;
\item \textbf{ Check - Verificare:} consiste nel verificare l’esito del processo (per
efficienza ed efficacia) in seguito all’attuazione delle strategie di miglioramento. I risultati possono essere di tre tipi:
\begin{itemize}
\item un miglioramento secondo le aspettative;
\item un miglioramento superiore alle aspettative;
\item un miglioramento inferiore alle aspettative.
\end{itemize}
\item \textbf{ Act - Agire:} consiste nell’attuazione di soluzioni correttive, ovvero delle strategie che hanno portato miglioramenti nelle fasi precedenti, anche al di fuori dei singoli processi per i quali si erano stati fissati gli obiettivi di miglioramento.
\end{itemize}

Bisogna tener presente che se l’obiettivo è il miglioramento continuo, le attività devono essere analizzabili, ripetibili e tracciabili. Unendo queste tre
caratteristiche è possibile individuare eventuali errori e correggerli.


\end{document}